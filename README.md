# Да се напише програма пресмятаща изрази в Обратен Полски Запис

Програмата прочита изрази в Обратен Полски Запис от вида

    val1 val2 op1 val3 op2 val4 op3 val5 op4 ... valN op{N-1}

след което изчислява и връща стойността им. Стандартно тези изрази биха изглеждали така

    ( .... (((val1 op1 val2) op2 val3) op4 val5) .... op{N-1} valN)

Като в горните примери <br>
 - `val{I}` са числови стойности
 - `op{J}` са някои от символите `+`, `-`, `*`, `/` изразяващи съответно операциите събиране, изваждане, умножение, деление

# Конкретни задачи от домашното

Домашното задание е базирано на предварителен код, който частично имплементира задачата. Части от кода са пропуснати (означени са с TODO) и трябва да бъдат написани.

 1. Да се разбере какво прави всеки от файловете - RPNCalculator.h, Tokenizer.h, ListStack.h и това да се опише в съответния `@file - TODO` коментар в началото на файла (както това е направено за String.h)
 2. Да се попълнят TODO частите в ListStack.h така че всички тестове за ListStack да минават. Т.е. след <br>
    `build/rpn-tests "[ListStack]"`трябва да видите резултат `All tests passed (31 assertions in 3 test cases)`
 3. Да се попълнят TODO частите в Tokenizer.h така че всички тестове за Tokenizer да минават. Т.е. след <br>
    `build/rpn-tests "[Tokenizer]"`трябва да видите резултат `All tests passed (22 assertions in 3 test cases)`
 4. Да се попълнят TODO частите в RPNCalculator.cpp така че всички тестове за RPNCalculator да минават. Т.е. след <br>
    `build/rpn-tests "[RPNCalculator]"`трябва да видите резултат `All tests passed (276 assertions in 4 test cases)`
 5. Да се попълнят TODO частите в main.cpp така че крайната програма да изпълнява заданието. Т.е. след <br>
    `build/calc-rpn` и вход `6 5 + 4 - 3 * 2 /`(Enter) трябва да се отпечата резултат 10.5 и програмата да приключи.

# Помощна информация

 - Потърсете в Google какво е Reverse Polish Notation и как се оценяват изрази записани с него като се използва стек.
 - За да подкарате примерния код ви е необходимо да имате инсталиран cmake. Ако ползвате c9.io както правихме на практическото упражнение там го има наготово.
 - При инсталиран cmake и компилатор (visual studio под Windows или g++ под Linux) стартирайте `bld.cmd` или `./bld.sh` според операционната система.
 - Това ще създаде изпълними файлове `build/calc-rpn` и `build/rpn-tests` под Linux или съответeн `build\CalcRpn` solution за Visual Studio под Windows.
 - Ако подкарате програмата `rpn-tests` да минава значи всичко сте имплементирали както се очаква
 - След това подкарването на `calc-rpn` ще е лесно.
